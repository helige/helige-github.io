<!DOCTYPE html>
<!-- Based on default.html5 for Pandoc-2.0.4 -->
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Kan det som är gratis ha ett pris?</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.line-block{white-space: pre-line;}
      div.column{display: inline-block; vertical-align: top; width: 50%;}
  </style>
  <link rel="stylesheet" href="../styles/bible-refs.css">
  <link rel="stylesheet" href="../styles/article.css">
  <style type="text/css">
    span.no-wrap {
      white-space: nowrap;
    }
  
    #popup {
      display: none;
      position: fixed;
      z-index: 1;
      left: 0px;
      top: 0px;
      margin: 0.5%;
      max-height: 60%;
      box-sizing: border-box;
      overflow: auto;
    }
  </style>
  <script type="text/javascript">
    function popup(tit,txt) {
      document.getElementById('popup-title').innerHTML = tit;
      document.getElementById('popup-text').innerHTML = txt;
      document.getElementById('popup').style.display = "block";
    }
  
    function closePopup() {
      document.getElementById('popup').style.display = "none";
    }
  
    // From http://stackoverflow.com/a/3369743
    document.onkeydown = function(evt) {
      evt = evt || window.event;
      var isEscape = false;
      if ("key" in evt) {
          isEscape = evt.key == "Escape";
      } else {
          isEscape = evt.keyCode == 27;
      }
      if (isEscape) {
          closePopup();
      }
    };
  
    // From http://stackoverflow.com/a/33473515/1105347
    document.addEventListener('click', function(evt) {
      var clickInside = document.getElementById('popup').contains(evt.target);
      if (!clickInside && evt.target.tagName != 'BUTTON') {
        closePopup();
      }
    });
  </script>
  <div id="popup">
  <div id="popup-content">
  <div id="popup-head">
  <button class="close" onclick="closePopup();">×</button>
  <span id="popup-title"></span>
  </div>
  <div id="popup-text">
  </div>
  </div>
  </div>
</head>
<body>
<header class="top">
<div id="permalink">
Permanent länk: <a href="http://tiny.cc/helige/2018-07-27_KanDetSomArGratisHaEttPris.html">http://tiny.cc/helige/2018-07-27_KanDetSomArGratisHaEttPris.html</a>
</div>
<div class="title-block">
<h1><a href="index.html">Kunskap om Den Helige</a></h1>
<span class="sub-title">"Den som har sett mig har sett Fadern." (Joh 14:9)</span>
</div>
<hr/>
<nav>
<div class="nav-block"><a href="../bibelkoll.html">Bibelkoll</a></div>
</nav>
</header>
<div id="content">
<header>
<h1 class="title">Kan det som är gratis ha ett pris?</h1>
<p class="subtitle">Eller: Vad kostar det att bli frälst?</p>
<p class="date">Predikan i Bleket, 2018-07-29</p>
</header>
<h1 id="inledning">Inledning</h1>
<p>Enkelt kan man säga att bibeln är en bok som handlar om Gud och frälsningen som han erbjuder till människorna. Frälsningen handlar om att få en återställd gemenskap med Gud, rening från synden som skiljer oss från honom och ett evigt liv tillsammans med honom.</p>
<p>Frälsningen finns med i Gamla Testamentet genom Guds handlande med sitt folk Israel och lagar och profetior som förebådar Jesu försonande offerdöd. I Nya Testamentet läser vi om hur Gud genom Jesus blir människa och ger sitt liv till frälsning för hela världen. Slutligen, i Uppenbarelseboken, ser vi frälsningen fullbordad, och de frälstas skara stå inför Gud och Lammet och lovsjunga:</p>
<div class="bible-quote">
<blockquote>
<span class="block-quote-ref"><span><a href="https://www.bible.com/sv/bible/1223/rev.7.9-10">Upp 7:9-10</a></span></span>: Därefter såg jag, och se: en stor skara som ingen kunde räkna, av alla folk och stammar och länder och språk. De stod inför tronen och inför Lammet, klädda i vita kläder och med palmblad i sina händer, och de ropade med stark röst: &quot;Frälsningen tillhör vår Gud, som sitter på tronen, och Lammet!&quot;
</blockquote>
</div>
<p>Men trots att frälsningen är helt central i bibeln så är beskrivningen av frälsningen ganska mångsidig. Den kan till och med bitvis vara förvirrande. Ett sätt att belysa förvirringen är att ställa den enkla frågan: <em>Vad kostar det att bli frälst?</em></p>
<p>Först tar vi två absolut centrala texter som i korthet säger att frälsningen är <em>en gåva</em> som tas emot i tro:</p>
<div class="bible-quote">
<blockquote>
<span class="block-quote-ref"><span><a href="https://www.bible.com/sv/bible/1223/eph.2.8-9">Ef 2:8-9</a></span></span>: Av nåden är ni frälsta genom tron, inte av er själva. <span class="highlight"><em>Guds gåva är det,</em></span> inte på grund av gärningar för att ingen ska berömma sig.
</blockquote>
</div>
<div class="bible-quote">
<blockquote>
<span class="block-quote-ref"><span><a href="https://www.bible.com/sv/bible/1223/jhn.3.16">Joh 3:16</a></span></span>: Så älskade Gud världen att han <span class="highlight"><em>utgav</em></span> sin enfödde Son, för att var och en som tror på honom inte ska gå förlorad utan ha evigt liv.
</blockquote>
</div>
<p>“Tro” ska här förstås som motsatsen till all ansträngning; dvs. att vi får lita på vad Jesus gjort istället för våra egna åstadkommanden. Frälsningen är alltså Guds initiativ, och vi kan inte göra mer än att tacksamt ta emot denna gåva.</p>
<p>Men om vi bläddrar lite i bibeln hittar vi snart texter som ger en minst sagt annorlunda bild:</p>
<div class="bible-quote">
<blockquote>
<span class="block-quote-ref"><span><a href="https://www.bible.com/sv/bible/1223/luk.9.23-24">Luk 9:23-24</a></span></span>: Sedan sade han till alla: &quot;Om någon vill följa mig, ska han förneka sig själv och varje dag ta sitt kors och följa mig. Den som vill rädda sitt liv ska mista det, men <span class="highlight"><em>den som mister sitt liv för min skull, han ska rädda det.</em></span> 
</blockquote>
</div>
<div class="bible-quote">
<blockquote>
<span class="block-quote-ref"><span><a href="https://www.bible.com/sv/bible/1223/luk.14.28-33">Luk 14:28-33</a></span></span>: Om någon av er vill bygga ett torn, sätter han sig inte först ner och <span class="highlight"><em>beräknar kostnaden</em></span> och ser om han kan fullfölja bygget? Annars, om han har lagt grunden men inte lyckas bygga färdigt, kan alla som ser det börja håna honom och säga: Den mannen började bygga men lyckades inte bli färdig. Eller vilken kung går ut i krig mot en annan kung utan att först sätta sig ner och tänka efter om han med tio tusen man kan möta den som kommer emot honom med tjugo tusen? Kan han inte det, skickar han sändebud och ber om fred medan den andre ännu är långt borta. På samma sätt kan <span class="highlight"><em>ingen av er vara min lärjunge om han inte avstår från allt han äger.</em></span> 
</blockquote>
</div>
<p>Kan frälsningen både vara gratis och kosta allt?</p>
<p>Problemet är dels teologiskt: Hur ska man kunna veta något alls om frälsningen när bibeltexterna inte är överens. Det handlar ju inte om att försöka förena påståenden som säger ungefär samma sak. Påståendena “frälsningen är en gåva” och “frälsningen kostar allt” är så långt ifrån varandra man kan komma. Jag har själv upplevt hur jag under olika perioder “dragits med” när jag stött på bibeltexter eller förkunnelse som betonar den ena eller andra sidan av frälsningen. Instinktivt har jag känt att båda sidorna är rätt, men eftersom den ena verkar motsäga den andra så har det blivit ett ständigt gungande fram och tillbaka, utan någon fast punkt att hålla i.</p>
<p>Problemet har dessutom en personlig sida: Hur kan jag veta att jag är frälst? Om frälsningen är en gåva kan jag känna mig trygg i vissheten att jag har tagit emot den i tro. Men om det finns ett högt pris så är det inte säkert att jag klarar av att betala det. Det kanske blir som i texten där folket sa: “Den mannen började bygga men lyckades inte bli färdig.”</p>
<p>Jag tror att denna brottningsmatch med bibeltexterna kan vara en viktig del i den kristnes mognad. Det är nog ett hälsotecken att man överhuvudtaget funderar över sin frälsning. Men jag tror också att man till slut behöver komma ur osäkerheten och landa på fast mark. För att göra det behöver vi en djupare förståelse av vad frälsningen egentligen innebär.</p>
<p>Innan vi går vidare ska vi dock titta på hur man kan försöka lösa problematiken genom att tillåta friare tolkning av bibeltexterna. Detta förfarande leder dessvärre inte särskilt långt.</p>
<h1 id="en-återvändsgränd">En återvändsgränd</h1>
<p>När nu Guds ord verkar motsäga sig själv så markant i frågan om frälsningen kan man lätt tänka att det bästa vi kan göra är att försöka hitta sanningen någonstans mellan alternativen. Detta kan göras på olika sätt.</p>
<p>Till exempel kan vi välja att se kostnaden som <em>ett ideal</em> – något vi kan sträva mot men aldrig leva upp till. När vi misslyckas får vi falla tillbaka på Guds nåd och förlåtelse. Jesu tal om kostnaden har då i princip samma funktion som Gamla Testamentets skrivna lag, den som ska visa på vår synd och driva oss mot nåden (<span class="no-wrap"><span><a href="https://www.bible.com/sv/bible/1223/rom.3.20">Rom 3:20</a></span> <button class="reference" onclick="popup('Rom 3:20 (SFB15)', 'Ingen människa förklaras rättfärdig inför honom genom laggärningar. Vad som ges genom lagen är insikt om synd.')">&#128269;</button></span>, <span class="no-wrap"><span><a href="https://www.bible.com/sv/bible/1223/rom.5.20-21">Rom 5:20-21</a></span> <button class="reference" onclick="popup('Rom 5:20-21 (SFB15)', 'Dessutom kom lagen in för att fallet skulle bli större. Men där synden blev större, där överflödade nåden ännu mer. Liksom synden regerade genom döden, så skulle också nåden regera genom rättfärdigheten och ge evigt liv genom Jesus Kristus, vår Herre.')">&#128269;</button></span>). För att inte detta synsätt ska urarta behöver det läggas till ett litet krav som säger att man ändå ska <em>försöka så gott man kan</em> att leva som Gud vill. Först när man har gjort en ansats går det att tala om ett misslyckande. Tar man bort detta krav riskerar man att hamna i en situation där nåden utnyttjas för personlig frihet.</p>
<p>Jag tror visserligen att den teologi som just beskrivits kan fungera bra som en förenklad men konkret modell av det kristna livet. Men den räcker inte hela vägen.</p>
<p>För det första så överger man den ordagranna läsningen av bibelordet. Jesu allvarliga ord om att mista sitt liv reduceras till en teoretisk princip. Även nåden får ge vika, eftersom man lägger till kravet om att “försöka sitt bästa”. Detta kan ses som ett förhållandevis obetydligt krav, men kan ändå bli till en stötesten för en osäker människa som granskar sig själv och upptäcker att han ibland inte gör sitt bästa.</p>
<p>Det finns andra sätt att försöka balansera mellan gåva och kostnad, men hur man än vänder och vrider på det så hamnar man alltid i en kompromiss. Och eftersom kompromissen till stor del är godtycklig, så riskerar man att få en teologi byggd på lös sand. För den enskilde kristne betyder detta att man snabbt kan kastas mellan frälsningsvisshet och tvivel.</p>
<p>För att komma vidare behöver vi se att gåvan och kostnaden faktiskt inte motsäger varandra. De talar om olika saker.</p>
<h1 id="när-gratis-kostar">När gratis kostar</h1>
<p>Alla problem vi hittills radat upp har att göra med en felaktig syn på vad det innebär att bli frälst. Vi tänker lätt att det mest handlar om yttre förhållanden:</p>
<ul class="incremental">
<li>Vi är utestängda från paradiset och det eviga livet.</li>
<li>Frälsningen är en biljett/rättighet för att komma åt denna salighet.</li>
</ul>
<p>Även om detta inte är fel, så tror jag det är av sekundär betydelse. Det primära är vad som sker på insidan:</p>
<ul class="incremental">
<li>Vi är av naturen fiender till Gud och drivs av olydnad mot honom (<span class="no-wrap"><span><a href="https://www.bible.com/sv/bible/1223/rom.8.7-8">Rom 8:7-8</a></span> <button class="reference" onclick="popup('Rom 8:7-8 (SFB15)', 'Köttets sinne är fiendskap mot Gud. Det underordnar sig inte Guds lag och kan det inte heller. De som lever i köttet kan inte behaga Gud.')">&#128269;</button></span>, <span class="no-wrap"><span><a href="https://www.bible.com/sv/bible/1223/eph.2.2-3">Ef 2:2-3</a></span> <button class="reference" onclick="popup('Ef 2:2-3 (SFB15)', 'Tidigare levde ni i dem på den här världens sätt och följde härskaren över luftens välde, den ande som nu är verksam i olydnadens barn. Bland dem var vi alla en gång, när vi följde våra köttsliga begär och gjorde vad köttet och tankarna ville. Av naturen var vi vredens barn, precis som de andra.')">&#128269;</button></span>, <span class="no-wrap"><span><a href="https://www.bible.com/sv/bible/1223/1jn.3.10">1 Joh 3:10</a></span> <button class="reference" onclick="popup('1 Joh 3:10 (SFB15)', 'Så blir det tydligt vilka som är Guds barn och vilka som är djävulens barn: den som inte gör det rätta är inte av Gud, och inte heller den som inte älskar sin broder.')">&#128269;</button></span>).</li>
<li>Frälsningen ger oss möjlighet att övergå från olydnad till lydnad, från fiendskap till barnaskap (<span class="no-wrap"><span><a href="https://www.bible.com/sv/bible/1223/jhn.1.12">Joh 1:12</a></span> <button class="reference" onclick="popup('Joh 1:12 (SFB15)', 'Men åt alla som tog emot honom gav han rätten att bli Guds barn, åt dem som tror på hans namn.')">&#128269;</button></span>, <span class="no-wrap"><span><a href="https://www.bible.com/sv/bible/1223/eph.2.13-19">Ef 2:13-19</a></span> <button class="reference" onclick="popup('Ef 2:13-19 (SFB15)', 'Men nu, genom Kristus Jesus, har ni som tidigare var långt borta kommit nära genom Kristi blod. Han är vår frid, han som har gjort de två till ett och rivit skiljemuren, fiendskapen. I sin kropp har han satt lagen ur kraft med dess bud och stadgar, för att i sig själv göra de båda till en enda ny människa och så skapa frid. Så skulle han försona de båda med Gud i en enda kropp genom korset, där han dödade fiendskapen. Han har kommit och förkunnat frid för er som var långt borta och frid för dem som var nära. Genom honom har vi båda i en och samme Ande tillträde till Fadern. Därför är ni inte längre gäster och främlingar, utan medborgare med de heliga och medlemmar i Guds familj.')">&#128269;</button></span>, <span class="no-wrap"><span><a href="https://www.bible.com/sv/bible/1223/col.1.21-22">Kol 1:21-22</a></span> <button class="reference" onclick="popup('Kol 1:21-22 (SFB15)', 'Också ni, som en gång var främmande och fientliga till sinnet genom era onda gärningar, också er har han nu försonat med sig genom att lida döden i sin jordiska kropp. Han vill föra fram er heliga, fläckfria och oantastliga inför honom,')">&#128269;</button></span>).</li>
</ul>
<p>Det går inte att få ett rätt förhållande till Gud utan att mitt inre förändras. Bibeln kallar detta för pånyttfödelse:</p>
<div class="bible-quote">
<blockquote>
<span class="block-quote-ref"><span><a href="https://www.bible.com/sv/bible/1223/jhn.1.12-13">Joh 1:12-13</a></span></span>: Men åt alla som tog emot honom gav han rätten att bli Guds barn, åt dem som tror på hans namn. De är inte födda av blod eller av köttets vilja eller av någon mans vilja, utan av Gud.
</blockquote>
</div>
<div class="bible-quote">
<blockquote>
<span class="block-quote-ref"><span><a href="https://www.bible.com/sv/bible/1223/jhn.3.3-8">Joh 3:3-8</a></span></span>: Jesus svarade: &quot;Jag säger dig sanningen: Den som inte blir född på nytt kan inte se Guds rike.&quot; Nikodemus sade: &quot;Hur kan en människa bli född när hon är gammal? Hon kan väl inte komma in i moderlivet och födas en gång till?&quot; Jesus svarade: &quot;Jag säger dig sanningen: Den som inte blir född av vatten och Ande kan inte komma in i Guds rike. Det som är fött av köttet är kött, och det som är fött av Anden är ande. Var inte förvånad över att jag sade att ni måste födas på nytt. Vinden blåser vart den vill, och du hör dess sus, men du vet inte varifrån den kommer eller vart den är på väg. Så är det med var och en som är född av Anden.&quot;
</blockquote>
</div>
<div class="bible-quote">
<blockquote>
<span class="block-quote-ref"><span><a href="https://www.bible.com/sv/bible/1223/2co.5.17">2 Kor 5:17</a></span></span>: Om någon är i Kristus är han alltså en ny skapelse. Det gamla är förbi, något nytt har kommit.
</blockquote>
</div>
<p>Notera nu att den yttre förändringen är <em>otänkbar utan den inre förändringen</em>. Jesus säger ju att den gamla naturen inte ens kan <em>se</em> Guds rike (<span class="no-wrap"><span><a href="https://www.bible.com/sv/bible/1223/jhn.3.3">Joh 3:3</a></span> <button class="reference" onclick="popup('Joh 3:3 (SFB15)', 'Jesus svarade: &quot;Jag säger dig sanningen: Den som inte blir född på nytt kan inte se Guds rike.&quot;')">&#128269;</button></span>; även <span class="no-wrap"><span><a href="https://www.bible.com/sv/bible/1223/1co.15.50">1 Kor 15:50</a></span> <button class="reference" onclick="popup('1 Kor 15:50 (SFB15)', 'Men det säger jag, bröder: kött och blod kan inte ärva Guds rike, och det förgängliga kan inte ärva det oförgängliga.')">&#128269;</button></span>). Guds rike är så annorlunda mot vad den gamla människan önskar sig.</p>
<p>Det är när man ser frälsningen enbart som något yttre som texter om kostnaden blir obegripliga. En biljett till paradiset kan ju inte både vara gratis och kostsam.</p>
<p>Hur ska vi då se på kostnaden? Jo:</p>
<ul class="incremental">
<li>När bibeln talar om frälsningen som en gåva, då talar den om <em>erbjudandet att bli född på nytt</em>.</li>
<li>När bibeln talar om att frälsningen kostar allt, då talar den om <em>pånyttfödelsens konsekvens</em>. Att “mista sitt liv” syftar på <em>den gamla människans död</em>.</li>
</ul>
<p>Det finns alltså ingen motsättning mellan bibeltexterna i inledningen. Gåvan och kostnaden syftar på olika aspekter av frälsningen.</p>
<h1 id="vaddå-kostnad">Vaddå kostnad?</h1>
<p>Det finns ytterligare ett missförstånd som kan behöva redas ut. Vi tänker lätt att den gamla människan är vår svaghet, våra misslyckanden, osv. Då blir det obegripligt att säga att den gamla människans död är en kostnad. Fråga en missbrukare om han vill bli fri från svagheten som håller liv i missbruket. Naturligtvis vill han det.</p>
<p>Denna syn på den gamla naturen är inte fel, men den räcker inte. Istället behöver vi tänka så här: <em>Den gamla människan är den del av mig som inte vill lyda Gud till varje pris.</em> Då förstår vi att den gamla människans död kan ha ett stort pris. Historien är full av människor som kan vittna om att lydnad kostar på.</p>
<p>Men vissa kristna kommer ju undan ganska lindrigt. Det är långt ifrån alla som behöver sätta livet till på grund av sin tro. Vari ligger kostnaden för dessa?</p>
<p>En viktig pusselbit i förståelsen av pånyttfödelsen är att den <em>fullkomnas först efter jordelivet</em> (<span class="no-wrap"><span><a href="https://www.bible.com/sv/bible/1223/rom.8.23-25">Rom 8:23-25</a></span> <button class="reference" onclick="popup('Rom 8:23-25 (SFB15)', 'Och inte bara den, utan också vi som har fått Anden som förstlingsfrukt suckar inom oss och väntar på barnaskapet, vår kropps förlossning. I hoppet är vi frälsta. Men ett hopp som man ser uppfyllt är inte längre något hopp. Vem hoppas på det han redan ser? Men om vi hoppas på det vi inte ser, så väntar vi uthålligt.')">&#128269;</button></span>, <span class="no-wrap"><span><a href="https://www.bible.com/sv/bible/1223/1jn.3.2">1 Joh 3:2</a></span> <button class="reference" onclick="popup('1 Joh 3:2 (SFB15)', 'Mina älskade, nu är vi Guds barn, och än är det inte uppenbarat vad vi ska bli. Men vi vet att när han uppenbaras ska vi bli lika honom, för då får vi se honom sådan han är.')">&#128269;</button></span>). Detta förklarar varför den gamla människan ibland gör sig påmind, även för den troende. Det visar också att kostnaden till största delen ligger <em>i framtiden</em>. Låt oss ta Jesus på orden: “den som mister sitt liv för min skull, han ska rädda det”. Eftersom detta handlar om pånyttfödelsen är det inte ett krav som går att välja bort. Alla frälsta måste mista sitt liv!</p>
<p>Livet i himlen blir ett liv i kärlek till Gud. Här på jorden kan vi endast ge ett begränsat gensvar på Guds kärlek, men där kommer vi att kunna överlåta oss helt till honom som har offrat sitt liv för oss. Det är därför som den gamla människan inte kan se Guds rike (<span class="no-wrap"><span><a href="https://www.bible.com/sv/bible/1223/jhn.3.3">Joh 3:3</a></span> <button class="reference" onclick="popup('Joh 3:3 (SFB15)', 'Jesus svarade: &quot;Jag säger dig sanningen: Den som inte blir född på nytt kan inte se Guds rike.&quot;')">&#128269;</button></span>). Även om den kunde se det skulle den inte uppfatta det som ett paradis – en evighet av överlåtnad till Gud.</p>
<p>Här ligger en hemlighet gömd: Den stora kostnaden är bara en kostnad när den ses från den gamla människans perspektiv. Den nya människan kan se det som en vinst t.o.m. att lida och dö för Kristi skull (<span class="no-wrap"><span><a href="https://www.bible.com/sv/bible/1223/php.3.7-10">Fil 3:7-10</a></span> <button class="reference" onclick="popup('Fil 3:7-10 (SFB15)', 'Men allt det som förr var en vinst för mig räknar jag nu som förlust för Kristi skull. Ja, jag räknar allt som förlust, för jag har funnit det som är långt mer värt: kunskapen om Kristus Jesus, min Herre. För hans skull har jag förlorat allt och räknar det som skräp, för att vinna Kristus och bli funnen i honom — inte med min egen rättfärdighet, den som kommer av lagen, utan med den som kommer genom tron på Kristus, rättfärdigheten från Gud genom tron. Då får jag lära känna Kristus och kraften i hans uppståndelse och dela hans lidanden genom att bli lik honom i hans död,')">&#128269;</button></span>). Jämför med ett äktenskap. Vissa ser äktenskapet som ett trångt och begränsat fängelse, medan andra ser det som en plats av frihet och glädje där livet kan utvecklas. Till och med ett perfekt äktenskap innebär en stor uppoffring för båda parter, men den kostnaden syns bara av den som betraktar det hela utifrån. Så tror jag vi ska se på den eviga saligheten.</p>
<h1 id="slutord">Slutord</h1>
<p>Begreppet pånyttfödelse är en nyckel till att lösa spänningen mellan de texter vi tog upp i inledningen. Faktum är att det på ett mycket träffsäkert sätt inkluderar båda aspekterna av frälsningen:</p>
<ul class="incremental">
<li>Att frälsningen inte kan bero på mänsklig prestation ser vi av det faktum att gärningar av sådan kvalitet att de kan behaga Gud endast kan göras <em>efter pånyttfödelsen</em> (<span class="no-wrap"><span><a href="https://www.bible.com/sv/bible/1223/rom.8.7">Rom 8:7</a></span> <button class="reference" onclick="popup('Rom 8:7 (SFB15)', 'Köttets sinne är fiendskap mot Gud. Det underordnar sig inte Guds lag och kan det inte heller.')">&#128269;</button></span>, <span class="no-wrap"><span><a href="https://www.bible.com/sv/bible/1223/gal.5.16-26">Gal 5:16-26</a></span> <button class="reference" onclick="popup('Gal 5:16-26 (SFB15)', 'Vad jag vill säga är detta: vandra i Anden, så gör ni inte vad köttet begär. Köttet söker det som är emot Anden, och Anden söker det som är emot köttet. De två strider mot varandra så att ni inte kan göra det ni vill. Men om ni leds av Anden står ni inte under lagen. Köttets gärningar är uppenbara: sexuell omoral, orenhet, orgier, avgudadyrkan, ockultism, fientlighet, gräl, avund, vredesutbrott, själviskhet, splittringar, irrläror, illvilja, fylleri, vilda fester och annat sådant. Jag säger er i förväg vad jag redan har sagt: de som lever så ska inte ärva Guds rike. Andens frukt däremot är kärlek, glädje, frid, tålamod, vänlighet, godhet, trohet, mildhet, självbehärskning. Sådant är lagen inte emot. De som tillhör Kristus Jesus har korsfäst sitt kött med dess lidelser och begär. Om vi har liv genom Anden, låt oss då också följa Anden. Låt oss inte vara fåfänga, inte utmana varandra och inte avundas varandra.')">&#128269;</button></span>, <span class="no-wrap"><span><a href="https://www.bible.com/sv/bible/1223/jhn.15.5">Joh 15:5</a></span> <button class="reference" onclick="popup('Joh 15:5 (SFB15)', 'Jag är vinstocken, ni är grenarna. Om någon förblir i mig och jag i honom, så bär han rik frukt. Utan mig kan ni ingenting göra.')">&#128269;</button></span>). Men då är det ju försent att komma med ett mänskligt bidrag – gåvan har redan tagits emot.</li>
<li>Att frälsningen kostar allt (sett från den gamla människan) ser vi av det enkla faktum att den gamla människan inte kan överleva pånyttfödelsen.</li>
</ul>
<p>Glöm inte att pånyttfödelsen är <em>ett löfte</em>, som ligger på Guds ansvar att uppfylla. En del av uppfyllelsen får vi vara med om redan här på jorden. Resten kommer senare. Detta ger ett intressant perspektiv i bibelläsningen: Texter som talar om den stora kostnaden kan läsas som löften snarare än krav.</p>
<p><br/></p>
<p>
/ Emil Axelsson
</p>
</div>
</body>
</html>
